 

 

57 1554 FEBRUAR. ,58

et antichristiano supplicio affecisset? Habuit qui-
dem civitas vestra, vidit et cognovit, plurimos ist-
hac transeuntes, in Deum et veram religionem con-

’Ψ tumaces, impios, blasphemos et manifestos evangelii

contemptores, imo et persequutores, quos tamen li-
beros, securos et inoffensos abire permisit. At vero
hoc unum erat caput tantopere animis vestris in-
fensum, oculis grave, auribus infestum, hoc unum
caput erat tot laqueis et insidiis obsessum, tot telis
expetitum, tot diris et imprecationibus devotum:
sic tandem praeda in casses decidit, laqueos et in-
sidias evitare non potuit: tandem suae audaciae et
temeritatis poenas dedit. Gaude, Antoni, gaude et
satiare! En caput et dextram hominis, qui in te
moresque tuos stilum tam acriter strinxit, in tuos
errores et vitia tam libere et licenter invectus!
Hoc Ithacus velit et mayno mercentur Atridae! ⁹)
Quod si pacatiore animo iustitiae leges consi-
deremus , quanta mox iniustitia, quanta immanitas
apparebit. Nemo enim sine dolo morte punitur.
Quomodo autem doli is argui potest qui opinionem
animo conceptam ut veram et evangelicam scrip-
turis et rationibus tueri atque etiam mori ro ea
pmtus est? Neminem sane puto tam stupi ' esse
ingenii ‚ tam hebeti consili0‚ tam communis sensus
expertem, qui in animum suum inducere possit,
hominem velle ultro falsitatem sibi cognitam cum
suo dispendio manifeste tueri , et pro ea non modo
temporalem sed etiam aeternam mortem oppetere.
Quanquam enim permulti inveniuntur qui pro tem-
porariis commodis veritati cognitae pro tempore
refragentur aut falsitati faveant simulantes, nullus
tamen unquam inventus est qui pro falsa opinione

’ν prudens sciensque mori voluerit, et animam suam

ad aeternum interitum gratis et sponte deducere.
Praeterea, quum scrutatores cordium nullo modo
esse possimus, quae res soli Deo praecipua est, de
aliena conscientia iudicare temere non debemus,
nec alienam fidem in deteriorem partem accipere:
sed boni animi simplicitas et caritas suadent ut
male opinantem vel sentientem errore magis quam
dolo peccare existimemus, et magis imprudentia
labi quam se ipsum scienter prodere et mortis ae-
ternae vinculis obligare. Fides enim et veritatis
cognitio donum Dei est, nec omnibus omni tem-
pore datur. Spiritus ergo omnia iudicat, ipse au-

⁴ tem a nullo sed a se ipso iudicatur. Quare iniquis-

simum est errantes spiritus corporalibus poenis velle
constringere, et homines imprudenter labentes atque
falsa opinione deceptos ultimo supplicio adiudicare.

Nunc addamus exempla. Si Martini Lutheri
spiritus, quum Deo placuit, in hoc excitatus fuit ut
plerasque opiniones in religione christiana iam
mille et trecentis abhinc annis publico omnium pa-

 

9) Vim. Aen. 11. 104.

 

trum consensu communiter catholiceque roeeptas,
praesertim (ut interim alias rope infinitas omit-
tam) de transmutatione et oratione panis sym-
bolici‚ de purgatorio, invocatione divorum, caelibatu,
libero arbitrio et primatu romanae sedis, in dubium
non modo revocaret, sed etiam editis voluminibus
in totum convelleret atque rescinderet, et falsas
esse multis populis persuaderet, nec tamen quispiam
nunc invenitur ex iis qui evangelium profitentur,
qui illum vel male egisse dicat, vel flammeis sup-
pliciis dignum fuisse sentiat, qui ausus fuerit tot
catholicas opiniones tot saeculis confirmatas suo
spiritu rescindere , et universam ecclesiam novis
dogmatibus conturbare et scismate manifesto anti·
quam aut saltem diutinam religionem proscindere:
si uni, inquam, monacho Germano pacatis tempori-
bus et florente Romana sede tantum licuit, cur
Seu-veto Hispano, viro bene docto et in sacris literis
diligenter versato atque exercitato , non licuit iam
commotis temporibus et scismatibus superinductis,
et novis quotidie hominum ο inionibus, interpre-
tationibus et decretis gliscentibus, unicam opinio-
nem de hoc imaginario nomin-e trinifflffl, de quo
ne syllaba quidem in 'scripturis invenitur, ab eth·
nicis philosophis primum introductam, quam nec
apostoli nec eorum discipuli unquam cogitarunt, in
dubium revocare et scripturae autoritate manifestis-
que rationibus erroneam impiam et absurdam osten-
ere? Nullus spiritus contemnendus est sed omnia
probanda , ut inquit Paulus , et quod bonum fuerit
amplectendum. Quotidie Deus novos spiritus exci-
tat ad revelationem veritatis et iudiciorum suorum,
et usque ad finem saeculi iugiter excitabit, ne quis-
quam hominum sibi blandiri queat se unum super
omnes illustratum, sibi uni omnem veritatem pate—
factam: quin imo omnis homo mendax, et conclusit
Deus omnes sub peccato et mendacio ut omnium
misereatur, et solus ipse verus et verax in sermo-
nibus suis iustificetur.

Sed ut ad exempla redeam, annon Ulricus
Zwinylius, vir pius et doctus, fervente et novo spi-
ritu Martini opinionem de eucharistiae sacramento
iam passim ab universa fere Germania receptam,
approbatam et doctissimorum hominum suffragiis
confirmatam nova scripturarum interpretatione dis-
solvit, probabilioremque demonstrare conatus est,
licet Martinus verborum proprietati magis haereret,
Ulricus autem scripturae tropum et figuram agnos-
ceret. Quae controversia tanto hinc inde studio,
tot aculeis inter ipsas evangelicae professionis ec-
clesias agitata est, et usque in hodiernum diem tot
contentiosis et famosis libellis agitatur, ut nisi Deus
optimus manum admoveat non sit spes tantam con-
tentionem usque in diem iudicii consopitam ⁴* iri:
adeo pertinax est quisque sui nominis et studii de-
fensor. Verum Luthems et mlius summos

