703

Christum subordinarit per quem suum propositum
exsequeretur in nobis? Causa vero haec est cur
ista petam. Si haec Pauli verba ad primum illud
propositum Dei referamus, quo nos non tam elegit
uam eligere constituit, et hoc propositum dicamus
Christi respectu niti, simul, ni fallor, constituamus
necesse est, Christum ordine illud praecedere, ex

quo scilicet tanquam e fonte quodam scaturiat. Iam,

vero cogimur morbi praescientiam (haec enim om·
nia in Deo ab aeterno recondita consideramus)
priorem facere cogitatione remedii, id est, mittendi
Christi. Sed et creationis consilium oportet lapsum
praecesserit. Haec autem si vera sunt, iam ex illis
efficitur in mente Dei creationem, lapsum et Christum,
et ex alia parte creationem lapsum et veterem ho-
minem ordine praeponi ut his demum electio et
reprobatio substernantur. Ego vero contra in meis
tabulis haec omnia subordinari primo illi Dei pro·
posito tum eligendi tum reprobandi, quo nihil pror-
sus facio superius. Ut autem huno ordinem causarum
ponerem non modo sum adductus ea ratione quod
finis primus sit in intentione, quod aiunt, sed etiam
ob alias causas. Nam si electionis propositum facias
ordine posterius corruptionis praescientia, idem erit
certe in reprobationis proposito constituendum, ut
sit eadem contrariorum ratio. Itaque causa pro·
positi reprobationis ea erit quam ponit Sampaulinu3‚
praescientia nimirum lapsus et corruptionis, et certe
videbimur in eam sententiam inclinare si cum Au-
gustino per massam figuli totum genus hominum in
Adamo corruptum intelligamus, quum hac ratione
corruptio in mente Dei propositum eligendi et re·
probandi antecedat. Hoc autem si verum est, id
est, si intelligi potest cur Dominus aliquos propo-
suerit reprobare, quid necesse fuit humanae rationi
aditum obstruere quominus altius progrederetur?
Hinc est quod Augustinus plerumque, si recte in-
tellexi ipsius sententiam, Dei arcanum inscrutabile
non in eo ponit quod aliquos eligere aliquos re·
probare constituerit, sed quod causa non possit
afferri cur hos potius quam illos. At ego nihil tale
in Paulo (Rom. 9) animadverto. Apud eum enim
queruntur reprobi, non quod potius quam illi prae-
teriti sint, quum sint omnes eiusdem conditionis,
sed quod Dei voluntate adstricti sint oui non pos·
sint reluctari. ErgO, ut paucis absolvam, massae
puto comparari a Paulo genus humanum nondum
eonditum, ut ostendat Deum tanquam opificem ali-
auem, antequam gentem humanam, non modo con-

eret, sed etiam constituisset condere, deliberasse
de gloria sua duplici ratione declaranda, et postea
in hunc duplicem finem homines condidisse, quorum
alios ex suo decreto, cuius rationem nemo potest
intelligere, per Christum misericordia sua servaret,
alios propter ipsorum corruptionem et eius fructus
iusto iudicio damnaret, ut in utrisque ipsius gloria

EPISTOLAE 2255—2256

 

704

declaretur. Itaque si quaeratur cur Deus alios ab
aeterno constituerit eligere, alios reprobare, si qui-
dem de fine quaeratur, respondendum puto: ut melius
Dei immensa potestas declaretur. Sin vero de causa
huius aeterni decreti materiali, quam vocant, non
habeo aliud quod afferam, nisi voluntatem Dei, cui
saltem idem licet quod figulo, nimirum aliud vas in
honorem, aliud in contumeliam fingere. ⁷) Rursus
si quaeratur, cur hos potius quam illos vel saluti
vel exitio destinarit, iterum afferam Dei voluntatem,
in cuius potestate situm est, non modo alia vasa in
honorem alia in contumeliam fingere ex eadem
massa, sed etiam in hoc discrimine suum unius iu·
dicium sequi. Itaque in neutra hac quaestione de-
veniam ad causas secundas, inter quas Christum et
Adamum numere, sed in iis potius quae sequuntur.
Nempe si quaeratur, non de decreto eligendi aut
reprobandi, sed de exsequutione illius. Sunt enim
causae secundae ordinatae ad consilii aeterni exse-
quutionem. Afferri potest igitur ratio cur et quo·
modo electi simus, nimirum quia Deus pro sua im-
mensa caritate nos respiciens in Christo sue, cui
nos dare constituit ante tempora aeterna, non potuit
nos non amare, ut quiin illo iusti et sanctisssemuS.
Contra vero, si quaeratur cur aliquos reprobarit,
respondebo causam in ipsis esse quaerendam. Hae-
rere enim ipsos in corruptione et iniquitate, quae
iustum Dei odium meretur: itaque merito eiusmodi
homines a Deo reiici ac reprobari. Postremo si de
ultima exsequutione electionis ac reprobationis, id
est, absolutione et condemnatione agatur, causae
manifestae afferri possunt: nempe in electis iustificatio
et sanctificatio ipsorum ex fide in Christum ipsis
imputatum, in reprobis autem iniquitas et immun-
ditia ex corruptione, non autem ex creatione pro·
mananS. Itaque, ut tandem ad rem veniam, quum
dicimur in Christo electi ante mundi creationem,
vel hoc refero ad primum illud propositum, ut eli·
gere et reprobare nihil aliud declaret quam elec-
tioni et reprobationi destinare, sitque hic sensus:
Deum ab aeterno, quum nos saluti destinaret, simul
huic decreto substravisse Christum in quo nos eli-
geret et electos vocaret, iustificaret, glorificaret;
sicut contra, quum aliquos destinaret exitio, simul
constituit Adamum in quo corrupti indurarentur,
ut in illis tandem potentiam suam declararet. Vel
hoc ad summi illius decreti exsequutionem refero,
ut sit haec sententia: Deum, quum nos eligeret quos
efficaciter vocaret, minime nos respexisse, aut fidem
aut opera bona nostra praevidisse (quid enim in

 

7) Distinguo propositum eligendi ab electione, et illud
dico non niti alia re quam proposito Dei in semetipso, hane
vero a Christo promanare in quo dilecti gratis ideoque electi
sumus. (Haec m momine.)

